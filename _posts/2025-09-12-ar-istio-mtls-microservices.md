---
layout: post
title: "إزاي Istio بيسهّل حماية الـ Microservices بـ mTLS"
excerpt: "لو بتشتغل في عالم الـ microservices، أكيد قابلت السؤال ده: إزاي نأمن التواصل بين كل خدمة والتانية من غير ما ندخل في دوخة شهادات TLS ومتابعة صلاحيتها وتجديدها؟ هنا بييجي دور Istio"
tags:
  - Kubernetes
  - k8s
  - Microservices
  - Sidecar
  - كبسولات_k8s
  - تصميم_الأنظمة
lang: ar
dir: rtl
---

لو بتشتغل في عالم الـ microservices، أكيد قابلت السؤال ده:<br> 
إزاي نأمن التواصل بين كل خدمة والتانية من غير ما ندخل في دوخة شهادات TLS ومتابعة صلاحيتها وتجديدها؟

الموضوع بقى معقد جدًا مع زيادة عدد الخدمات. كل ما عدد الـ microservices يكبر، كل ما احتمالية المخاطر تكبر:
- فيه خطر حد يتنصّت على الترافيك.
- حد يتلاعب بالبيانات اللي بتنتقل بين الخدمات.
- خدمة مزيفة تدّعي إنها خدمة تانية.

هنا بييجي دور Istio<br> 
الـ Istio معمول عشان يحل مشاكل الـ service mesh ويوفر حاجات زي: routing، observability، والأهم الـ security.

أهم ميزة تهمنا هنا هي الـ mTLS (mutual TLS).<br> 
 يعني إيه؟ يعني:
- كل خدمة لما تكلم خدمة تانية، الاتنين بيتأكدوا من هوية بعض (authentication).
- الترافيك كله بيتشفر (encryption).
- ده بيحصل بشكل شفاف من غير ما تلمس سطر كود واحد.

اللي يفرّق Istio فعلًا هو سهولة التفعيل. إنت مش محتاج تعدّل في كل خدمة ولا توزع شهادات يدوي. كل اللي عليك تعمله إنك تروح على الـ namespace في Kubernetes وتحدد سياسة إن التواصل يكون mTLS افتراضياً.

من اللحظة دي:
- أي خدمة جديدة (أو قديمة بيتعملها ريستارت) جوه الـ namespace ده هتتأمن أوتوماتيكي.
- مفيش manual config لكل pod أو deployment.
- المطورين يركزوا في الكود بتاعهم، والأمان يحصل "by default".

النتيجة:
1. أمان عالي جدًا من غير مجهود إضافي.
2. تقليل أخطاء بشرية مرتبطة بإدارة الشهادات.
3. وقت أسرع للتطوير، لأنك مش بتضيّع وقت على إعدادات الأمان.

يعني ببساطة، خطوة صغيرة (policy على الـ namespace) = مستوى حماية enterprise-grade.
وده بيوصلنا لفكرة أكبر: في عالم الـ microservices، الـ secure by default مش رفاهية، ده ضرورة.

الخلاصة:
 لو فريقك عايز يركّز في الـ business logic بدل ما يتوه في تفاصيل الأمان، لازم تفكر بجدية في استخدام Istio.
